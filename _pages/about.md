---
layout: single
title: Ποιοί Είμαστε
permalink: /about/
---
## Υπεύθυνος Εργαστηριου

Ο Δρ. Αριστόδημος Χατζής Αποφοίτησε από την Κτηνιατρική Σχολή του ΑΠΘ τ0 1999. Κατόπιν της ολοκλήρωσης της στρατιωτικής του θητείας εργάστηκε σε δημόσια κτηνιατρικά εργαστήρια (ΚΚΙΑ) καθώς και σε κλινικές πρώτης και δεύτερης γνώμης καθώς και κτηνιατρικά εργαστήρια στην Αττική. Το 2004 μετέβει στο Ηνωμένο Βασίλειο όπου μετείχε σε πρόγραμμα κτηνιατρικής ειδικότητας στον τομέα της Κλινικής Παθολογίας και εργαστηριακής διάγνωσης στο Royal Veterinary College στο Λονδίνο. Από το 2008 αποτελεί τον πρώτο Έλληνα πτυχιούχο του American College of Veterinary Pathology (ACVP). Έχει εργαστεί για έτη στα μεγαλύτερα εργαστήρια αναφοράς (ΑΧΙΟΜ, IDEXX) του εξωτερικού. Από τον 2011 έχει ιδρύσει το εργαστήριο VETLAB στην Αθήνα, το οποίο έχει αποκτήσει σημαντικότατη εμπειρία για τις ανάγκες του επαγγελματία κτηνιάτρου στην Ελλάδα. Ο Δρ. Χατζής έχει συμμετάσχει σε επιστημονικές ανακοινώσεις, έχει δώσει πολλές ομιλίες σε επιστημονικά συνέδρια και ημερίδες καθώς και σε επιμορφωτικά σεμινάρια εκπαιδεύοντας πολλούς κτηνιάτρους στα μυστικά της εργαστηριακής διάγνωσης. 

## Υπεύθυνη Μοριακών δοκιμών

Η Δρ. Eszter Szántai αποφοίτησε από τη Σχολή Επιστημών του Πανεπιστημίου Eötvös Loránd (Βουδαπέστη, Ουγγαρία) με πτυχίο στη Μοριακή Βιολογία το 2001, όπου και ολοκλήρωσε τις διδακτορικές της σπουδές στη Μοριακή Γενετική το 2005. Εργάστηκε στο Τμήμα Βακτηριολογίας στο Εθνικό Κέντρο Επιδημιολογίας της Ουγγαρίας, μεταξύ άλλων στην ανάπτυξη διαγνωστικών μεθόδων για τη λεπτοσπείρωση. Στη συνέχεια, εργάστηκε ως λέκτορας και επίκουρη καθηγήτρια στο Τμήμα Ιατρικής Χημείας, Μοριακής Βιολογίας και Παθοβιοχημείας της Ιατρικής Σχολής του Πανεπιστημίου Semmelweis (Βουδαπέστη, Ουγγαρία). Το 2009 μετακόμισε στην Ελλάδα, όπου εργάστηκε στο Ερευνητικό Κέντρο Βιοϊατρικών Επιστημών "Αλέξανδρος Φλέμιγκ". Το 2022 εντάχθηκε στο διαγνωστικό εργαστήριο  VetLab του Αριστόδημου Χατζή, όπου είναι υπεύθυνη για τις ορολογικές (IFA, ELISA) και μοριακές εξετάσεις (Real-Time-PCR).
